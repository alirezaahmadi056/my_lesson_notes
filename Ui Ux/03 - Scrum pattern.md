
معمولا کاربرانی که پروژه یا محصولی را از ما درخواست میکنند، چهار دسته خواهند بود :

1.  **مخاطبان مشخص :** که هم مخاطب میداند که چه میخواهد و هم ما میدانیم که چه بسازیم
2.  مخاطبان نیمه مشخص : مخاطب کمی گیج است اما پس از جلسات مختلف، همه چیز روشن خواهد شد
3.  **مخاطبان پیچیده :** مخاطب درست نمیداند که چه میخواهد اما بعد از دیدن محصول نمونه یا MVP متوجه شده و مطمئن میشود. اما چالش هایی برای تیم توسعه وجود خواهد داشت.
4.  **مخاطبان طیف آشوب :** هیچ چیزی در اینجا مشخص نیست و فقط یک ایده خام میباشد.

## اسکرام چیست؟

در گذشته همواره از روش آبشاری برای مدیریت پروژه های کوچک و مشخص استفاده میشد. اما اسکرام برای مدیریت محصولات پیچیده میباشد. پس Scrum یک مدل محبوب برای مدیریت پروژه های پیچیده است.

## ویژگی های نظریه اسکرام :

1.  شفافیت : تمام ویژگی ها و اهداف باید شفاف باشند
2.  بازرسی : اعضا بررسی دوره ای میکنند که آیا همه چیز مطابق انتظار پیش میرود یا نه؟
3.  سازگاری : اگر بازرسی سبب شناسایی ناسازگاری هایی شود، باید عوامل اصلاح و سازگار شوند.

## اعضای اصلی تیم Scrum :

-   مدیر محصول یا Product Owner که بدان PO گفته میشود
-   مدیر اسکرام یا Scrum Master که بدان SM گفته میشود
-   تیم اسکرام یا Scrum Team که بدان ST گفته میشود

## بک لاگ محصول چیست؟

لیستی از تمام ویژگی ها و نیازمندی های محصول که به صورت طبقه بندی شده و مرتب سازی شده ارائه میشود. این لیست بایستی دارای اولویت بندی باشد.

## اسپرینت (Sprint) چیست؟

یک بازه زمانی ثابت یک ماهه یا کمتر که در طی آن یک فرآورده تکمیل شده و قابل ارائه خواهد بود. میان اسپرینت ها فاصله ای نبوده و بلافاصله پس از اسپرینت اول، اسپرینت دوم شروع میشود. اسپرینت قلب تپنده یک اسکرام میباشد.

**نکته :** لغو اسپرینت فقط در حوزه اختیارات مدیر محصول خواهد بود. لغو هر اسپرینتی میتواند سبب کاهش حس اعتماد تیم اسکرام و تحلیل رفتن منابع شود.

### هدف اسپرینت :

هدف Sprint همیشه قابل درک و ارائه خواهد بود. یعنی باید در زمان مشخص شده انجام شود و قابل مشاهده باشد. اهداف همواره بر اساس بک لاگ تعیین میشوند.

## اسکرام روزانه چیست؟

تیم توسعه در روز 15 دقیقه برای اسکرام روزانه وقت گذاشته تا مشخص کنند که آیا کارهایی که برای رسیدن به اهداف اسپرینت نیاز بوده را انجام داده اند یا خیر. در این 15 دقیقه سوالات زیر مطرح میشود :

1.  چه کارهایی دیروز برای اهداف انجام داده ام؟
2.  چه کارهایی امروز باید انجام دهم؟
3.  آیا مانعی سبب شده که از هدف دور شویم؟
4.  آیا شخصی در تیم با کم کاری یا عدم همکاری سبب کندی کار شده است؟

## تفاوت Agile و Scrum :

اجایل یک متدولوژی برای مدیریت پروژه میباشد که بر پایه تغییرات زیاد و برای مدیریت پروژه های پیچیده ارائه شده است. اسکرام یک چهارچوب یا فریمورک از اجایل محسوب میشود. مانند چهارچوب کانبان که یک فریمورک دیگر از اجایل است.